# انواع متغیر‌ها

کامپیوتر‌ها اعجاب‌آورند و می‌توانند از متغیر‌هایی خیلی پیچیده‌تر از اعداد استفاده کنند. اینجا‌ست که انواع متغیر‌ها اهمیت پیدا می‌کند. متغیر‌ها انواع گوناگونی دارند که زبان‌های برنامه‌نویسی مختلف از انواع مختلفی پشتیبانی می‌کنند.

برخی از انواع متداول به شرح زیر هستند:

* **اعداد**
	* **صحیح**[^1]: اعدادی مثل 1، 12، -33، ۱۴0 ولی نه 1.233
	* **ممیز شناور**[^2]: اعدادی مثل 1.21323، 4، -33.5، 100004 یا 0.123

* **رشته**[^3]: قسمتی از یک نوشته مثل "boat"، "elephant"، "چقدر قد رشید‌ی داری" و یا  "&lt;table&gt;"

* **دودویی**[^4]: یا درست یا غلط و نه چیزی دیگر.

* **آرایه‌ها**[^5]: مجموعه‌ای از مقادیر مثل 1، 2، 3، 4.5 و "خسته شدم"

* **اشیا**[^6]: بازنمایی‌ای از یک شی

* **تهی**[^7]: متغیر‌ی که مقدار تهی دارد، بدین معناسی که مقدار عدد، رشته، دودویی، آرایه یا شی معتبر‌ی ندارد. هیچ ندارد در واقع.

* **تعریف‌نشده**[^8]: نوع متغیر تعریف نشده وقتی پیش می‌آید که شما از متغیر‌ی که تعریف نکرده‌اید، خاصیتی از یک شی که در آن شی وجود ندارد و یا متغیری که تعریف شده ولی مقدار دهی نشده استفاده کنید.

متغیر‌های جاوااسکریپت نوع صریحی ندارند. به این معنی که نیازی نیست شما صراحتا مشخص کنید که چه نوع داده‌ای در متغیر قرار است ذخیره شود. تنها لازم است که از کلمه کلیدی `var` برای مشخص کردن اینکه می‌خواهید یک متغیر تعریف کنید، استفاده کنید و مفسر از متن کد خواهد فهمید که از چه نوع متغیری استفاده می‌کنید و خودش آن را مدیریت خواهد کرد.

{% exercise %}
به کمک کلمه کلیدی `var` متغیری به نام ‍`a` بسازید.
{% solution %}
var a;
{% validation %}
a;
{% endexercise %}

[^1]: Integer

[^2]: Float

[^3]: String

[^4]: Boolean

[^5]: Arrays

[^6]: Objects

[^7]: null

[^8]: undefined